Česká pirátská strana  

Výběrové řízení na volebního manažera
========================

Ahoj!

U Pirátů hledáme volebního manažera, který bude **projektovým manažerem volební kampaně** do poslanecké sněmovny 2017 a bude mít na starost řízení a provedení Pirátské volební kampaně celkem v rozsahu cca 40 hodin týdně (plný úvazek). Pokud sympatizuješ s Piráty, máš zkušenosti s řízením a produkcí kampaně, festivalu nebo třeba konference, je tohle pro tebe ideální nabídka.

![Pirátská kampaň](https://redmine.pirati.cz/attachments/download/146/pirati-mezinarodni.jpg)

Piráti za 7 let nabrali spoustu zkušeností v tom jak dělat volební kampaň a víme, že nás tlačí bota v realizaci nápadů a jejich dotahování do konce, proto hledáme člověka který nám **pomůže kampaň, kterou společně naplánujeme, uvést v život**.

## Poptávaná činnost

**Úkoly volebního manažera**:

* řízení členů volebního týmu průběžně a na pravidelných setkáních, a úkolování dalších dodavatelů,
* realizace a provádění výběrových a poptávkových řízení pro Pirátskou kampaň,
* uvádění volební strategie Pirátů v život,
* komunikace a spolupráce s krajskými volebními štáby napříč republikou,
* operativa volební kampaně,
* vedení pravidelných zasedání volebního štábu,
* účast na setkáních volebního výboru a provádění jeho usnesení,
* vykazování své činnosti v systému redmine.
* poskytnutí součinnosti pro analýzu volební kampaně

## Nabízíme

* Smlouvu na 8 měsíců se zkušební lhůtou 2 měsíce s odměnou 36 000 Kč měsíčně
* Bonus 36 000 Kč za každý získaný mandát
* Telefonní tarif s neomezeným voláním i daty
* Spoluprácí s motivovanou partou lidí, co chce změnit českou politiku
* Možnost podílet se na realizaci Pirátského programu
* Asistenta k ruce placeného Pirátskou stranou (16 000 měsíčně základ, 8 000 měsíčně úkolová odměna), kterého si můžeš sám vybrat
* Unikátní zkušenost s poctivě a transparentně vedenou a financovanou volební kampaní
* Seznámení s moderními technologiemi používanými při fungování Pirátské strany
* V případě spokojenosti možnost dlouhodobé spolupráce

## Požadujeme

* Filosofické ztotožnění se s [Pirátským programem][program]
* Akceptování [Pirátského klíče][klic] jako základního komunikačního východiska
* Schopnost používat uživatelsky [Pirátský redmine][redmine] a další technické systémy
* Zkušenosti s vedením projektu alespoň následujícího rozsahu: rozpočet 500 000 Kč, 5ti členný tým, doba práce na projektu 3 měsíce
* Psychickou odolnost
* Nástup nejpozději 1. dubna, dřívější nástup výhodou
* Místo práce: Česká republika, Praha alespoň 3 dny v týdnu

[program]: https://www.pirati.cz/program/start
[klic]: https://www.pirati.cz/pid/klic
[redmine]: https://redmine.pirati.cz/

## Zasílání nabídek

V nabídce nám prosím zašli svůj životopis, motivační dopis, reference a další materiály (abychom mohli posoudit tvoji spolehlivost a zkušenosti s obdobným typem práce). Pokud máš nedejbože záznam v trestním rejstříku, popiš ho a zdůvodni. Podrobnosti o výběrovém řízení si přečti v [pravidlech výběrového řízení](pravidla.md). Pokud máš zájem o upřesnění informací, neváhej se na mne obrátit emailem či telefonicky.

Poptávaná činnost může být dodána jako služba živnostníkem (na IČO) či můžeme na tuto činnost přijmout zaměstnance – v takovém případě zahrnuje výše avizovaná částka i všechny odvody na straně zadavatele, skutečná částka vyplacená zaměstnanci tedy bude nižší. Na zadání bude sepsán standardní zadávací list podle [podmínek pro placené úkoly](https://www.pirati.cz/rules/ppu) s vykazováním v systémů [redmine][redmine].

**Nabídku nám prosím zašli do 24. února, 23:59, následující den do 17:00 se ti ozveme ohledně výsledku výběrového řízení nebo dalšího postupu. Nabídku pošli na adresu <elizabet.kovaceva@pirati.cz> kopii potom na <mikulas.ferejncik@pirati.cz> a <vyberka@pirati.cz>.**

S pozdravem 

Mikuláš Ferjenčík  
vedoucí mediálního odboru Pirátů  
<mikulas.ferjencik@pirati.cz>, tel. 737 943 770

----

## Související odkazy

* [Pravidla výběrového řízení](pravidla.md)
* [Schválená usnesení](usneseni.md) 
