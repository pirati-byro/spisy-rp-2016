---
title:      Stížnost na postup správního orgánu
author:
   name:    Jakub Michálek
   phone:   +420 775 978 550
   ds:      b2i4r6j
   mail:    jakub.michalek@praha.eu
our:
   name:    Republikové předsednictvo
   sign:    RP \#4847
your:
   role:    
   name:    
      -     Úřad pro dohled nad hospodařením politických stran
   address:
      -     
      -     
   sendby:  mail
   note:   
      -     k rukám předsedy úřadu
      -     Mgr. Vojtěcha Weise
style:      letter
---

Vážený pane předsedo,

dne 5. ledna 2017 jsem se na Vás obrátil jménem České pirátské strany v souladu s § 1 zákona č. 85/1990 Sb., o právu petičním, na Váš úřad s žádostí o stanovisko Vašeho úřadu k aktuální otázce týkající se financování politických stran, tj. použití elektronické měny bitcoin a systému transwise. 

Uvedl jsem, že Váš úřad má v souladu s § 19g zákona č. 424/1991 Sb., o politických stranách, v pravomoci dohled nad financováním politických stran a v tomto rozsahu také v souladu s § 22 ve spojení s § 2 bod 14 a § 20 zákona č. 2/1969 Sb., kompetenčního zákona, zkoumá společenskou problematiku v okruhu své působnosti, analyzuje dosahované výsledky a činí opatření k řešení aktuálních otázek. Požádal jsem Vás o stanovisko k tomu, zda mohou politické strany v souladu s ustanoveními zákona č. 424/1991 Sb., v účinném znění, používat pro svoji činnost kryptografickou měnu **bitcoin** (např. pro přijímání darů) a systém pro posílání peněz **transwise** (pro výhodnější platby do zahraničí) a pokud ano, za jakých podmínek nebo v jakém rozsahu.

Konstatuji, že jsem v zákonné třicetidenní lhůtě, kterou zákon č. 85/1990 Sb., o právu petičním, předpokládá, neobdržel žádnou odpověď. Telefonicky jsem se spojil s náměstkyni pro veřejnou správu, paní Štěpánkou Bergerovou z Ministerstva vnitra ve snaze se dozvědět, zda-li byl tento dotaz vyřešen, či nikoliv. Ta mi sdělila, že vzhledem k nedostatečným kapacitám nově zřízeného úřadu pro Vás nebylo možné můj dotaz v zákonné lhůtě vyřídit. Považuji takový důvod za nešťastný, na druhou stranu se domnívám, že Ministerstvo vnitra disponuje dostatečnými kapacitami k tomu, aby bylo možné žádost vyřídit zákonným způsobem. Proto také elektronická podatelna MVČR předala žádost právě paní náměstkyni pro veřejnou správu Bergerové. Domnívám se, že neexistoval zákonný důvod pro to, aby žádost nebyla vyřízena.

V souvislosti s výše uvedeným proto podávám v souladu s § 175 odst. 1 zákona č. 500/2004 Sb., Správního řádu (dále jen „SprŘ“), stížnost proti postupu správního orgánu. Žádám, abych byl v souladu s § 175 odst. 5 SprŘ, vyrozuměn v zákonné lhůtě 60 dnů.

Prosím o zaslání Vaší odpovědi v elektronické podobě. Ke komunikaci tímto dále pověřuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Odpověď prosím zašlete do datové schránky b2i4r6j. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Česká pirátská strana
  - Mgr. et Mgr. Jakub Michálek
  - místopředseda
abbr:       jakub
...
