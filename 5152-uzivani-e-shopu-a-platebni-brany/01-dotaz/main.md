---
title:      Dotaz k používání platební brány a e-shopu
author:
   name:    Jakub Michálek
   phone:   +420 775 978 550
   ds:      b2i4r6j
   mail:    jakub.michalek@praha.eu
our:
   name:    Republikové předsednictvo
   sign:    RP \#5152
your:
   role:    
   name:    
      -     Úřad pro dohled nad hospodařením politických stran
   address:
      -     
      -     
   sendby:  mail
   note:   
      -     k rukám předsedy úřadu
      -     Mgr. Vojtěcha Weise
style:      letter
---

Vážený pane předsedo,

obracím se jménem České pirátské strany v souladu s § 1 zákona č. 85/1990 Sb., o právu petičním, na Váš úřad s žádostí o stanovisko Vašeho úřadu k aktuální otázce týkající se financování politických stran, tj. použití platební brány a e-shopu.

Váš úřad má v souladu s § 19g zákona č. 424/1991 Sb., o politických stranách, v pravomoci dohled nad financováním politických stran a v tomto rozsahu také v souladu s § 22 ve spojení s § 2 bod 14 a § 20 zákona č. 2/1969 Sb., kompetenčního zákona, zkoumá společenskou problematiku v okruhu své působnosti, analyzuje dosahované výsledky a činí opatření k řešení aktuálních otázek.  

Rád bych Vás proto požádal o stanovisko k tomu, zda mohou politické strany v souladu s ustanoveními zákona č. 424/1991 Sb., v účinném znění, pro svoji činnost:

1. V souladu se zákony nakupovat a prodávat vlastním jménem trička a jiný sortiment za předpokladu, že z této činnosti nemá žádný zisk (tedy prodává zboží za nákladové ceny), anebo jde o porušení zákazu podnikání podle zákona č. 424/1991 Sb. a strana je povinna za tímto účelem založit obchodní společnost?
2. Ujednat s jinou právnickou osobu (dodavatelem e-shopu) smlouvu, aby tato jiná právnická osoba trička a jiný sortiment prodávala koncovým zákazníkům vlastním jménem s tím, že je od nás nakoupí za nákladové ceny a následně je koncovým zákazníkům prodá s marží pokrývající náklady na zabalení a distribuci, která bude výlučně příjmem e-shopu?
3. Objednat si službu dodavatele platební brány takovou, že dárce přes webovou stránku dodavatele bude moci straně darovat prostřednictvím své platební karty, Paypalu nebo jiné platební služby částku podle své volby, přičemž z tohoto daru bude odvedena předem zveřejněná marže dodavateli platební brány a platební brána bude převádět zbylou část darů souhrnně měsíčně na zvláštní bankovní účet strany (viz § 17a odst. 3 zák. č. 424/1991 Sb.) a měsíčně dodávat seznam dárců (§ 19h odst. 1 písm. g téhož zákona)?
4. Smluvně se dohodnout s dodavatelem e-shopu (viz odstavec 2), že na stránkách e-shopu bude přímá možnost darovat peníze České pirátské straně v rámci objednávky za obdobných podmínek jako jsou uvedeny v bodu 3? Může si dárce v případě takového daru snížit základ daně (§ 15, resp. § 20 odst. 8 zákona č. 586/1992 Sb.)?
5. Jsou příjmy České pirátské strany z darů (viz bod 3 a 4), případně z prodaného zboží (viz bod 2) osvobozeny od daně, případně za jakých podmínek (§ 19b odst. 2 písm. b) bod 1 zákona č. 586/1992 Sb.).

Prosím o zaslání Vaší odpovědi v elektronické podobě. Ke komunikaci tímto dále pověřuji svého asistenta Bc. Jana Loužka (nar. 9. 7. 1986 v Písku; bytem Vondroušova 1198, Praha 17). Odpověď prosím zašlete do datové schránky b2i4r6j. Písemnosti, které není možné doručit do datové schránky, doručujte prosím na adresu Mariánské náměstí 2, Praha 1. Předem děkuji za Vaši vstřícnost.

S pozdravem

---
signature: 
  - Česká pirátská strana
  - Mgr. et Mgr. Jakub Michálek
  - místopředseda
abbr:       jakub
...
