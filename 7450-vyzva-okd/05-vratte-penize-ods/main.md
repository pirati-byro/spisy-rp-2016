---
title:      Výzva k vrácení sponzorských darů od Zdeňka Bakaly
author:
   name:    Jakub Michálek
   phone:   +420 608 213 119
   ds:      b2i4r6j
   mail:    jakub.michalek@praha.eu
our:
   name:    Republikové předsednictvo
   sign:    RP \#7450-5
your:
   role:    
   name:    
      -     Občanská demokratická strana
   address:
      -     Truhlářská 1106/9
      -     110 00 Praha
   note:
      -     k rukám
      -     předsedy ODS 
      -     PhDr. Petra Fialy, Ph.D., LL.M.
   ds:      j8ciw65
style:      letter
reminder:   true
---

Vážený pane předsedo,

zcela nepochybně sledujete průběh „kauzy OKD“, kdy vlivem podvodné privatizace získal podnikatel Zdeněk Bakala značné množství bytů a českému státu byla způsobena škoda v řádu miliard korun. Jedná se o kauzu ohromných rozměrů, která zasahuje řadu politických stran, včetně Občanské demokratické strany.

Skutečnost, že se nejedná o kauzu spojenou pouze s Českou stranou sociálně demokratickou (a panem premiérem Bohuslavem Sobotkou) dokládá také i fakt, že poslanci PSP ČR napříč politickým spektrem (tj. včetně klubů ODS) hlasovali proti ustanovení vyšetřovací komise v kauze OKD. Samotné hlasování bylo navíc zařazeno na program schůze tehdy, kdy se mediální pozornost soustředila na kauzu „čapí hnízdo“ bývalého ministra financí Andreje Babiše.

Podle informací z tisku obdržela ODS v roce 2010 sponzorský dar od Zdeňka Bakaly ve výši 15 milionů Kč, přičemž zdrojem bohatství Zdeňka Bakaly je právě nevýhodná privatizace minoritního podílu v OKD. Vzhledem k výše uvednému Vás proto z pozice místopředsedy České pirátské strany vyzývám k tomu, aby Vaše politická strana vrátila sponzorské dary, které v předchozích letech obdržely od Zdeňka Bakaly a které jsou **původem z privatizačního podvodu OKD**.

S úctou

---
signature: 
  - Mgr. et Mgr. Jakub Michálek
  - místopředseda České pirátské strany
abbr:       jakub
...
